7

χρυσοφύλακα καὶ ταμίαν πάντων appellare licuit? Poetae hoc
quidem est neque tamen neglegentis. Adde, quod Ion versu 522
corona redimitus fingitur, et officium ·vestibuli 'sacris ramis
aquarumque aspergine lustrandi minime vile existimandum
videtur. , ,

Quoniam Ionis condicionem exposuimus, de eis, quibus
imperat ct quos versu 94 nominat 13 Δελφοὶ θέραπες, facile
erit iudicium. De sacerdotibus quominus hic cogitemus, multa
’ impediunt3 satis erit indicare, quanta reverentia Ion' v. 415 sq. ·
loquatur de sacerdotibus. ltaque quod Musgravius in explicando
loco v. 98—101 dicit, sacerdotes hic ab Ione iuberi responsa,
quae deus advenis dederit, explicare et interpretari, valde'errat.
Servos enim Ion alloquitur, quos antequam diurna officia
aggrediantur, sacrofonte lavari iubet. Quoniam autem supra
vidimus Ionem templi antistitem esse et versibus 226—233
docemur, ab eodem chorum mulierum Atheniensium adyto arceri,
ne ea spectent, quae conspicere nefas sit: credibile est, hoc
quoque loco ministros a principe ministrorum instrui, quo modo
se in via gerant, ne quid incidat, quod contra fas et sacras
Apollinis leges sit, imprimis autem ne quid ab eis peccetur,
qui rerum sacrarum ignari Apollinis oraculum consulturi sint.
Quid igitur est, quod Ion eis imperat? primum ut linguis faveant
ipsi, deinde ut templum adituris bona verba praebeant? 'At num
faustis verbis advenas recipere antistes servis imperare debebat?
Quid Ionis intererat, quo illi successu uterentur, cum illius esset
non hospitibus consulere, sed leges et sacros mores servare?
Qui turbari facile vel verbis poterant ab eis, qui primum sacrum
templum intrabant. Quamquam autem Ionem tanta humanitate
esse statuimus, ut presperum eventum advenis contingere exoptet,
tamen nihil praestat officio, quod ipsa sanctitas loci postulat.
Quid ergo? Ministri ab Ione ex officio iubentur et ipsi linguas
coercere et, in quos extra templum incidant, ut idem faciant,
curare.

Iam quaeritur, quomodo hanc sententiam e verbis eruamus.

