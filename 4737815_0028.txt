21

 

 

silium illius er at Ionem non filii sed hospitis nomine Athenas
ducere, ne uxori dolorem moveret, et hoc celare chorus iussus
erat. Huius autem doli paedagogo non venit in mentem, nam,
id quod. gravissimum est, in eo potissimum nequitiam et fraudem
positam censet, quod Xuthus uxore Delphos adducta Apollinem
se consulturum simulet et dei iussu Ionem e serva procreatum
legitimi filii loco velit esse. Quid enim verbis opus erat versus
524:
ἐλθεῖν σ’ ἔπεισε δεῦρ’ ἀπαιδίας χάριν,

nisi Xuthus Ionem palam in familiam nomenque adsciturus filii-
que loco habiturus erat? Quae paedagogi sententia si aliquatenus
contra chori verba repugnare videtur, qui aXutho sibi de novo
filio silentium imperatum esse dixerat3 non opus est ut senex
ille, qui in incusando Xutho minus ratione quam ira utebatur,
leges logicas prorsus servaverit. Quare ne mireris, quod ille in
quadam perturbatione animi aut oblitus est, choro silentium
imperatum fuisse, aut si meminerat, non de adoptione censuit
sed de clandestino adulterio imperatum. Quid dicam in tota
hac argumentatione eum argumentis uti admodum infirmis?

Praeterea autem quaesiverim, num omnino secundum paeda—
gogi verba verisimile sit, Xuthum tali distinctione usum esse.
Si utebatur, quodammodo certe respiciebat calliditatem feminarum,
ne dolum perspicerent veritus; sin minus, eo maior erat eius
temeritas, qui de fraudis successu ne dubitaret quidem. Utrum
horum in irati hominis sermonem aptius conveniat, facile est
diiudicare. Accedit quod oppositio vel propterea apta non est,
quod Xuthus etiam tum Ionem regem instituere volebat, cum
esset deprehensus.
’ Quibus rebus fit, ut Xuthum tali distinctione non usum
esse persuasum habeam, et ea, quae πλοκαί nominantur, non
ita esse dicta, quasi senex depingat, quid et quomodo Xuthus
ipse secum cogitaverit ratiocinatusque sit, sed ita, ut e paeda-
gogi mente illae cogitationes sint profectae.

Namque fieri posse, ut Xuthus mulieres deciperet, paedagogus

