 

34

Nam interpolatori illi non apte convenire Creusae responsum:

ἔτεκον κτλ. videbatur in paedagogi interrogationem:

κᾷτ’ ἐξέκλεψας πῶς ’Λπόλλωνος γάμους ,·
quia eum id potissimum putabat rogasse, quomodo illa nuptias
sive partum celavisset,· quare ut in antro se solam enixam esse
diceret Creusa, duos illos versusjnteriecit.

In quo illum verbi ἐκκλέπτειν notionem fefellisse arbitror,
quam de celanda aliqua re usurpari posse quamquam non nego,
tamen quae Creusa respondet: ἔτεκον· ἀνάσχου ταῦτ’ ἐμοῦ
κλύων, γέρον, ita dicta videntur, quasi aliquid novum et pae-
dagogo inexpectatum dixerit, cum se peperisse fateatur. Gravis-
simum enim est verbum ἔτεκον, et quo Creusa omnes dubi-
tationes removere videatur, quasi nuptias partus non secutus
sit. Itaque e Creusae sententia verbo ἐκκλέπτειν inest notio:
frustrari, irritum facere, malum eventum evitare. Ne quis,
quia ab ipso paedagogo de partu, iam versu 932 mentio facta
sit, eum verbum ἐκκλέπτειν illa notione usurpasse neget: in tota
ille se fabula hominem ostendit ingenii admodum senilis, quare
etiam hoc loco rem quam debebat perspectam habere, denuo e
Creusa percontatur, pariter ac si adhuc nihil de ea re audivisset.
Neque minus rerum minutissimarum eum tam curiosum reperimus,
ut paene risum moveat. Compara modo versum 902: μαστὸν
διώκοντ’ κτλ.

Cum eiectis versibus 948 et 949 huic loco medelam adhibuerimus,
alia quoque in hoc colloquio res ⁴extat, quae offensionem movere
possit. Nam Mercurius in prologo vv, 18 et 27 dixerat Creusam
Ionem ut moriturum exposuisse; ipsa v. 965, cum interrogata
esset, cur filium exposuisset, Apollinem eum servaturum esse
se arbitratam contendit. Quid igitur? Nonne neglegenter hoc
loco Euripidem fecisse dicamus? At cum Mercurius v. 26 com·
memoret serpentes illos aureos, in quibus τοὶ τέκνα τρέφειν
mos fuerit Erechthidis, infanti a Creusa iniectos esse, et ipsa
multis locis Apollinem incuset, quod suum et ipsius filium non
servaverit: facile cognoscimus, Euripidem statim ab initio fabulae

 

