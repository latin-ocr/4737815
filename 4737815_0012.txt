5

quem cavendi sive custodiendi notio verbi φρουρεῖν omnino non
quadrat, nullo modo potest cum imperativo φρουρεΐτε coniungi.
Sin infinitivum a priore infinitivo Badhamus regi vult: non
intellego, quomodo τό -- ἀποφαίνειν h. e. advenas bonis verbis
salutare ex illo εὐφημεῖν consequatur.

Nauckius cum priore editione verba γλώσσης ἰδίας extru-
serit, in altera se locum non expedire confitetur3 Kirchhoffius
lectionem librorum retinet, praeterquam quod ut Hermannus
στόμα δ’ scribit, quod mea quoque sententia continuatio
orationis postulat. Qui recentissimus extitit huius loci interpres,
Levinsonius in programmate gymnasii Ratiboriensis 1862, p. 4,
legere suadet α’γαθοί , eandem fere sententiam eliciens atque
Musgravius, qui α’γανοί scribendum proposuit. Sed⁸ ipse Levin-
senius, mox remissa coniectura, verba εὔφημον et ἀγαθόν eodem
modo necti vult, quo insequenti> versu verba φήμας ἀγαθάς,-
quamquam ne hoc quidem pro certo affirmare audet.

Iam quid mihi de hoc difficillimo loco videatur, exponere
in animo est. Atque primum quidem quae sit condicio et Ionis
et eorum, quos alloquitur, paucis explicabo. In quo non prae-
termittendum puto, quod Schoemannus in priore programmate
Gryphiswaldensi 1859 (Opusc. ac. IV, p. 55), quo prologum
huius fabulae Euripideae tractat, p. 20 sq. Euripidem in Ionis
condicione depingenda non satis diligentem fuisse dicit, cum
versu 54 et 55 eum appellet χρυσοφύλακα τοῦ θεοῦ ταμίαν τε
πάντων πιστόν, mox autem Ionem vili munere »areae aqua

sacra aspergendae et avium abigendarum‹ occupatum inducat ·

et eius quidem aetatis eum esse indicet, eui vix tantus honor
convenire videatur. Cui respondendum cense0, Ionem, quam-
quam adhuc adulescentulus cogitandus sit, tamen omnium rerum
et humanarum et divinarum iam non imperitum in tota fabula
apparere, et cui utpote filio Apollinis praeter ceteros servos
tam insigne munus committatur. Nam quamquam Ion modestia
quadam iterum atque iterum se servum Apollinis esse sacris
ministeriis summa diligentia et laetitia deditum confitetur, tamen

