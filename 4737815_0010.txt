Cum Ionis fabulae Euripideae textus, qui vocatur, duobus
tantum deterioris notae libris nitatur, codice B. Palatino n. 287
et codice G. Florentino XXXII, n. 2, quod genus librorum
secundum Kirchhoffium manavit »e libro seculo quidem tertio
decimo antiquiore, sed qui interpolatoris manum et grammatici
et metrici fuisset expertus minime verecundam«, fit, ut non
modo saepissime mutandis locis depravatis, sed hic illic etiam
eiiciendis interpolatis textum fabulae emendandum esse cum
Dindorfiis, Nauckio, aliis existimem3 qua sententia ductus pauca
hoc libello ad emendandam fabulam conferre conabor.

Versus 98—101*) in libris leguntur hoc modo:

στόμα τ’ εὔφημον φρουρεῑτ’ ἀγαθόν,

φήμας τ’ α’γαθοὲς

τοῖς ἐθέλουσιν μαντεύεσθαι

γλώσσης ἰδίας ἀποφαίνειν.
In quibus explicandis quamquam viri doctissimi magna diligentia
sunt versati, *tamen non indignum censeo in hos versus denuo
accuratius inquirere. Difficultas loci potissimum posita est in
vocabulis οἷγαθόν et ἀποφαίνει-ν, cum alterum illud non apte
cum verbis στόμα εὔφημον coniungi possit, infinitivus autem
ἀποφαίνειν non habeat, quo referatur, nisi infinitivum pro
imperativo positum esse velis, quod sunt qui statuant. Utram-
que difficultatem tollere sibi visus est L. Dindorfius, quem Guil.
Dindorfius secutus est, scribens φρουρεῖν ἀγαθόν, ut et φρουρεῖν

*) Numeri sunt editionis Nauckianae.
1 t

