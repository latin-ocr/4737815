4

et ἀποφαίνειν referatur ad ἀγαθόν, quod cum copula ἐστίν,
,quae mente addenda sit, praedicatum sit totius enuntiati. Sic
mihi quoque videbatur, antequam diligentius sententias virorum
doctorum perspexeram, nunc autem non iam tenendum censeo,
qui nimis frigida oratione Euripidem usum fuisse sim edoctus,
si Ionem tali modo fecisset imperantem.

Hoc vitio ut poetam levaret, G. Hermannus, quem secuti
sunt Hartungius, FixiuS, Schoemannus in programmate Gryphis-
waldensi 1860, p. 7. (Opusc. ac. IV, p. 64 sq.), particula τέ
quae est post verbum φήμας deleta, vocem ἀγαθόν mutandam
putavit in ἀγαθῶν, qui genitivus regeretur ab eis quae se-
quuntur: φήμας ἀγαθάς, ut esset haec sententia: »favete linguis,
quo bona bonorum omina« sive, ut Schoemannus interpretatur,
»bona verba tanquam boni eventus omina et praesagia oraculum
consulturis edatis, ita ut eorum animi spe laeta et fiducia
erigantur«. Quae coniectura longe ingeniosissima num sit
probanda, ex eis, quae infra disputabO, apparebit.

Novam rationem loci emendandi iniit Badhamus in Philol.VII,
p. 161, qui ταυτολογίαν quam efficiat vox εὔφημον cum voce
ἀγαθόν ut tollat, comparans locum, qui est in Suppl. v. 900:
ἐφρούρει μηδὲν ἐξαμαρτάνειν, legi vult: στόμα τ’ εὐφημεῖν
φρουρεῖτ· ἀγαθόν (nam quod scriptum neque semel sed bis ’
scriptum est φρούρει τ’, merum errorem typographi esse
existimo) infinitivum autem ἀποφαίνειν ab eis quae praecedunt
pendere contendit. Quo quid potest excogitari artificiosius?
Neque tamen vide0, qui illa coniectura difficultas, quae est in
voce ἀγαθόν, tollatur3 neque quo infinitivum ἀποφαίνειν refe-
rendum esse diceret, ipsi Badhamo certum fuisse videtur, cum
non satis dilucide diceret eum »a praecedentibus« pendere. Si
ab imperativo φρουρεῖτε etiam alterum infinitivum ἀποφαίνειν
pendere statuit, (nihil enim de delenda particula τέ post verbum
φήμας dicio: alia est utriusque infinitivi ratio, quorum alter
cum verbo φρουρεῐτε coniunctus fortasse aliquo modo potest
ita intellegi, ut idem sit atque μή δυςφημεῖν,· alter autem, in

